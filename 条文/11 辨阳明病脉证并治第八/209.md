阳明病。潮热。大便微硬者。可与[[大承气汤]]。`不硬者。不可与之。`若不大便六七日。恐有燥屎。欲知之法。少与[[小承气汤]]。汤入腹中。转矢气者。此有燥屎也。乃可攻之。若不转矢气者。此但初头硬。后必溏。不可攻之。攻之必胀满不能食也。欲饮水者。与水则哕。其后发热者。必大便复硬而少也。以[[小承气汤]]和之。不转矢气者。慎不可攻也