>明万历二十七年赵开美据北宋元祐三年小字本伤寒论翻刻

伤寒论世无善本。余所藏治平官刊大字景写本。而外惟此赵清常本耳。亡友宗室伯兮祭酒曾悬重金购此本不可得。仅得日本安政覆刻本。`（今蜀中又有刻本亦从日本本出）`今夏从厂贾魏子敏得此本。完好无缺。惜伯兮不及见矣。

>坊记   时戊申中秋日戊辰

北宋人官刻经注皆大字。单疏皆小字。所以别尊卑也。治平官本伤寒论乃大字经也。千金方外台秘要皆小字疏也。林亿诸人深于医矣。南宋已后乌足如此。

>矩庵又记