凡伤寒之病。多从风寒得之。始表中风寒。入里则不消矣。未有温覆而当不消散者。不在证治。拟欲攻之。犹当先解表。乃可下之。若表已解。而内不消。非大满犹生寒热。则病不除。若表已解。而内不消。大满大实。坚有燥屎。自可除下之。虽四五日。不能为祸也。若不宜下而便攻之。内虚热入。协热遂利。烦躁诸变。不可胜数。轻者困笃。重者必死矣