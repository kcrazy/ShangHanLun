问曰。经说脉有三菽六菽重者。何谓也。师曰。脉人以指按之。如三菽之重者。肺气也。如六菽之重者。心气也。如九菽之重者。脾气也。如十二菽之重者。肝气也。按之至骨者。肾气也。`（菽者。小豆也。）`假令下利。寸口关上尺中悉不见脉。然尺中时一小见。脉再举头`（一云按投）`者。肾气也。若见损脉来至。为难治。`（肾为脾所胜。脾胜不应时。）`