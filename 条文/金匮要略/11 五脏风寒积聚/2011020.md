问曰：病有积、有聚、有榖气，何谓也？师曰：积者，脏病也，终不移；聚者，府病也，发作有时，展转痛移，为可治；榖气者，胁下痛，按之则愈，复发为榖气。诸积大法：脉来细而附骨者，乃积也。寸口，积在胸中；微出寸口，积在喉中；关上，积在脐旁；上关上，积在心下；微下关，积在少腹。尺中，积在气冲；脉出左，积在左；脉出右，积在右；脉两出，积在中央。各以其部处之