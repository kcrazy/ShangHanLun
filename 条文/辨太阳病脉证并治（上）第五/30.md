问曰。证象阳旦。按法治之而增剧。厥逆。咽中干。两胫拘急而谵语。师曰。言夜半手足当温。两脚当伸。后如师言。何以知此。答曰。寸口脉浮而大。浮为风。大为虚。风则生微热。虚则两胫挛。病形象[[桂枝]]。因加[[附子]]参其间。增[[桂]]令汗出。[[附子]]温经亡阳故也。厥逆咽中干。烦躁。阳明内结。谵语烦乱。更饮[[甘草干姜汤]]。夜半阳气还。两足当热。胫尚微拘急。重与$f{芍药甘草汤}。尔乃胫伸。以承气汤微溏。则止其谵语。故知病可愈